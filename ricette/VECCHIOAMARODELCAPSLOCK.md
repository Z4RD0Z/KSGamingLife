# IL VECCHIO AMARO DEL CAPS LOCK

DOPO IL SUCCESSO DEL FERNET BLANKA, IL LABORATORIO ALCHEMICO DI K&S NON SI È MINIMAMENTE FERMATO. 
COMPLICE L'ENTUSIASMO DELLA BUONA RIUSCITA DEL PRIMO PRODOTTO E L'AMORE PER I NOMI BUFFI DA DARE ALLE COSE, ABBIAMO SUBITO INIZIATO GLI ESPERIMENTI PER UN NUOVO PROGETTO.

VOLEVAMO REALIZZARE UN PRODOTTO PIÙ SEMPLICE MA NON DI MINORE IMPATTO, CON CARATTERISTICHE INSOLITE E INASPETTATE, MA CHE SOPRATTUTTO AVESSE "UN GUSTO MAIUSCOLO".

CON QUESTI PRESUPPOSTI, NASCE IL VECCHIO AMARO DEL CAPS LOCK.
SI TRATTA DI UN AMARO DI PIÙ FACILE REALIZZAZIONE IN VIRTÙ DEL NUMERO INFERIORE DI INGREDIENTI, ANCHE SE QUESTA SCELTA NON È INTERAMENTE DETTATA DALLA SEMPLICITÀ DI PRODUZIONE, MA PIUTTOSTO DAL VOLER FARE RISALTARE CIASCUN COMPONENTE.
UN CORO DI SAPORI TROPPO NUMEROSO AVREBBE CONTRASTATO COL CONCETTO DI "GUSTO MAIUSCOLO" CHE INTENDEVAMO PROPORRE.

LA RICETTA È STATA IDEATA DA STILGAR DI KSGamingLife, IL CANALE TWITCH DI K&S: https://www.twitch.tv/ksgaminglife

ULTERIORE PARTICOLARITÀ DI QUESTO PRODOTTO È L'UTILIZZO DI UN DOLCIFICANTE RARAMENTE UTILIZZATO NELLA REALIZZAZIONE DI AMARI ALLE ERBE: LA STEVIA.
IL VECCHIO AMARO DEL CAPS LOCK UTILIZZA INFATTI SCIROPPO DI STEVIA AL POSTO DEL NORMALE ZUCCHERO, COSÌ DA ESSERE QUANTO PIÙ POSSIBILE UN PRODOTTO CHE ANCHE CHI È AFFETTO DA DIABETE PUÒ CONSUMARE, OVVIAMENTE CON MODERAZIONE.

LA RICETTA È RILASCIATA E DISTRIBUITA SECONDO LA LICENZA [Creative
Commons - Attribute-NonCommercial 4.0 International (CC BY-NC
4.0)](https://creativecommons.org/licenses/by-nc/4.0/)

COME PER IL FERNET BLANKA, L'AMARO DEL CAPS LOCK È STATO SVILUPPATO PARTENDO DA DUE BATCH, SIMILI IN ALCUNI INGREDIENTI MA DIVERSI NELLA PROPRIA FILOSOFIA.
SONO STATI INFATTI REALIZZATI DUE BATCH DI ERBE AROMATICHE COSÌ COMPOSTI:

Batch 1 - erbaceo

* Scorza d'arancia
* Liquirizia
* Anice
* Menta
* Ginepro
* Rodiola
* Salvia


Batch 2 - floreale

* Scorza d'arancia
* Scorza di limone
* Liquirizia
* Menta
* Rodiola
* Boccioli di rosa
* Earl grey


IL PRINCIPIO CON CUI SONO STATI SCELTI QUESTI INGREDIENTI È ANCHE QUELLO DELL'ACCESSIBILITÀ: SI TRATTA DI PRODOTTI FACILMENTE REPERIBILI IN UNA QUALUNQUE ERBORISTERIA MEDIAMENTE FORNITA, SENZA TROPPE DIFFICOLTÀ.

DOPO UN ATTENTO SCRUTINIO, IL BATCH N.2 È STATO DECRETATO IL VINCITORE, SEBBENE LA SALVIA E L'ANICE DEL BATCH 1 DONASSERO UN OTTIMO SAPORE CI SIAMO ACCORTI CHE COZZAVANO CON GLI ALTRI E NON VENIVANO GIUSTAMENTE RAPPRESENTATI. NON ERA UN GUSTO MAIUSCOLO.

LA RICETTA DEFINITIVA, DUNQUE, PER REALIZZARE DUE LITRI DI AMARO È LA SEGUENTE:

* SCORZA D'ARANCIA (FRESCA) - 15 G
* SCORZA DI LIMONE (FRESCA) - 15 G
* LIQUIRIZIA (RADICE) - 10 G
* MENTA (ESSICCATA) - 10 G
* RODIOLA (RADICE) - 20 G
* BOCCIOLI DI ROSA (ESSICCATI) - 20 G
* TÈ EARL GREY (POLVERE) - 15 G
* ALCOL PURO - 1 L
* STEVIA IN POLVERE - 1 KG


IN UN PENTOLINO, PORTARE A EBOLLIZIONE ACQUA SUFFICIENTE PER RICOPRIRE COMODAMENTE I BOCCIOLI DI ROSA. QUANDO L'ACQUA BOLLE SPEGNERE LA FIAMMA E IMMERGERE I BOCCIOLI DI ROSA.
QUESTO PERMETTERÀ AI FIORI DI ESPRIMERE MEGLIO IL PROPRIO PROFUMO.

RIMUOVERE I BOCCIOLI DI ROSA DALL'ACQUA, E INSERIRLI INSIEME A TUTTI GLI ALTRI INGREDIENTI SECCHI (TRANNE LA STEVIA) IN UN GRANDE CONTENITORE SIGILLABILE.
VERSARE L'ALCOOL (1 LITRO DI ALCOL PER 2 LITRI DI AMARO) NEL CONTENITORE, SIGILLARE, E RIPORRE LONTANO DA CALORE E LUCE SOLARE PER 2 SETTIMANE.

AL TERMINE DEL PERIODO DI MACERAZIONE, PORTARE A EBOLLIZIONE 1 LITRO DI ACQUA, E SCOGLIERE AL SUO INTERNO LA STEVIA.
LASCIARE RAFFREDDARE.

FILTRARE DUNQUE L'ALCOOL ALL'INTERNO DI UN ALTRO CONTENITORE, COSÌ DA RIMUOVERE LE ERBE IN INFUSIONE. SI PUÒ USARE UN COLINO DA TÈ, E SUCCESSIVAMENTE UN FILTRO DI CARTA DA CAFFÈ AMERICANO. SI SCONSIGLIA L'USO DELLA CARTA FILTRO DA VINO, IN QUANTO NON SUFFICIENTE E TROPPO ASSORBENTE.

AGGIUNGERE POI NEL CONTENITORE CON L'ALCOL LO SCIROPPO DI STEVIA.
SIGILLARE NUOVAMENTE, E ATTENDERE UNA SETTIMANA ALMENO, SEMPRE A RIPARO DA CALORE E LUCE.
SARÀ NECESSARIO MESCOLARE ALMENO UNA VOLTA AL GIORNO IL COMPOSTO, PER EVITARE CHE LA STEVIA SI CRISTALLIZZI.

ALLA CONCLUSIONE DELLA SETTIMANA, SI PUÒ IMBOTTIGLIARE. SI CONSIGLIA UN SECONDO PASSAGGIO DI FILTRAGGIO.

IL VECCHIO AMARO DEL CAPS LOCK SI BEVE MOLTO FREDDO, SI CONSIGLIA DUNQUE DI CONSERVARLO IN FRIGO, O DI BERLO CON UN CUBETTO DI GHIACCIO.

NELLA MISCELAZIONE, RISULTA UN OTTIMO SOSTITUTO DEL CAMPARI PER UN NEGRONI ALTERNATIVO, OPPURE SEMPLICEMENTE ACCOMPAGNATO DA UNA BUONA ACQUA TONICA AL POSTO DEL GIN.
